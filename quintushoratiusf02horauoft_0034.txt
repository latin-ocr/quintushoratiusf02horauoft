xvi

acquisitis se unice contentum, in iis vivere, ae se·-
rio exultare, cum et inimicis se placabilem fuisse
fateatur. “’

Mitto nunc sapientissimas ejus voces de sper-
nendis opibus, de felicitate ex iis haud speranda,
de* justo conscientiae examine, de seria vitiorum
confessione, de emendando expurgandoque animo,
de vita ad varias conditiones componenda et refor-
manda, de assidua mortis meditatione, aliasque
creberrimas sententias, quibus Flacci philosophia
christianae fere parem se monstrat. Quis non mire-
tur et memoriae suae mandare cupiat magnam hujus
operum partem, in qua justitiam incorruptam, in-
victam animi magnitudinem, parcimoniam, conti·
nentium, religionem in Deum, pietatem in paren-
tes , patientiam paupertatis, contemptumque· rerum
humanarum summis effert laudibus, et eontra,
perfidiam, injustitiam, metum, prodigalitatem, li-
bidinem, luxuriam, avaritiam, atque omnia fere
vitia, acerbe carpit, vituperat, exagitat?

Dies me deficiat, si sapientiam hujus poetae in
rebus ipsis inveniendis, si mirificum artificium in
disponendis singulis, si verborum vim atque no-
tiones ad res ipsas exprimendas, ceterasque virtu-
tes aperiam. Illius autem suae sapientiae pulcherri-
marumque rerum praecepta iis includit numeris,
tanta perfundit gratia, eaque arte animis insinuat,
ut et rebus ipsis et ordine ac ratione prope divina
legentes rapiantur.

Jactent se nostri seculi Stoici quantum velint,
sint beati, sint sapienteS, contentique vel tribus

