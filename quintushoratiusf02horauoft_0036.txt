xviij „
illud divinum psalterium in partem aliquam Flacco
suo et graeco Pindaro, cum nunc iambo currit,
nunc Alcaico personat, nunc sapphico tumet,
nunc semipede ingreditur, comparare. Sed satis,
satis ipsi laudis commendationisque accesserit, si
inter profanos poetas primas teneat, cum vim et
elevationem Pindari, gratiam et elegantiam Ana-
creontis, et quorumvis philosophorum praecepta
facile’adimpleverit.

Ut vaferrime simulac lepidissime castigat vitia,
desumtis e media hominum vita exemplis et ratio-
nibus! Virtutes autem quam sine fastu ac fastidio
docet! adeo ut plus animis legentium irrepat, quam
si aperta fronte eos invaderet. Felicitas quoque
ejus sic curiosa est, ut nec in oratoriam illam Ju-
venalis dicacitatem, nec in Persii obscuram nimis
astrictamque brevitatem impingat.

si quis ergo profanus scriptor singulari quadam
ingenii vi, si quis judicii gravitate, si quis stylo
acuendo et vivis rerum signis animo formandis
laudari debet, Flaccus primum, Flaccus fere solum
ex omnibus locum, per tanta temporum spatia non
temere incolumis, jure suo adhuc postulabit.

Sed uti nihil est ab omni parte beatum, et vitiis
quoque suis se natum insuetumque agnoscit, ita
ut et tot ejus bona, vitiis longe plura, praeferre
velitis, haud difficulter, spero, veniam impetrabit
ab iis, qui semet excutere, et vitia castigato pectori
non adhaerere, didicerunt. Date aliquid seculi illius
corruptelae, condonate tantae caligini, qua gentes
tum immersae jacebant3 unde in rebus non dicam

